Встановіть утиліту **tmux** командою `sudo apt install tmux`.

За допомогою команди `useradd -m -s /bin/bash name` створіть нового користувача. Ім’я користувача (**name**) повинно відповідати вашому прізвищу латиницею та ініціалу після підкреслення. Наприклад: якщо вас звати Іванов Іван – ім’я користувача повинно бути **ivanov_i**. Перевірити, що користувача **name** успішно створено, можна командою: `grep name /etc/passwd` (у випадку існування користувача команда виведе інформацію про нього).
Створіть пароль (пароль запам’ятайте !) для вашого користувача **name** за допомогою команди `passwd name` (при введенні пароля нічого не повинно відображатися) та зайдіть в систему з-під акаунту новоствореного користувача командою `su name`.
Перейдіть до домашньої директорії вашого користувача за допомогою команди `cd`.


