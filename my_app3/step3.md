# Завдання 3

Під’єднайтесь по ssh з якогось іншого комп’ютера (хоста) до вашого комп’ютера (сервера). За відсутності іншого комп’ютера використовуйте один і той же комп’ютер в якості і хоста, і сервера (при цьому командою hostname -I з’ясуйте чому дорівнює ваша ip-адреса). Під’єднайтесь до сервара по ssh. Для цього спочатку перевірте, чи встановлено у вас сервер ssh командою which sshd. Якщо отримаєте помилку то виконайте команду sudo apt install openssh-server. Далі виконайте команду ssh user@192.168.0.109 (user - ваш користувач) з вашою ір-адресою (якщо ви виконуєте її вперше вам треба буде підтвердити з’єднання ввівши yes).
Згенеруйте ваш публічний та приватний ключі командою ssh-keygen, файл, в якому зберігається ключ, залиште за замовчуванням, введіть (або залиште порожнім), пароль від ключа. Після виконання даної команди у вас в директорії ~/.ssh згенеруються публічний та приватний ключі. 
Далі відправте згенерований ключ на сервер командою  ssh-copy-id user@192.168.0.109 (у випадку якщо ви змінили ім’я файлу з ключем за замовчуванням (id_rsa), його треба вказати після опції -i). Спробуйте знову зайти на сервер по ssh командою ssh user@192.168.0.109, тепер вводити пароль користувача не потрібно. Перевірте, що ваш публічний ключ з’явився у файлі ~/.ssh/authorized_keys .
