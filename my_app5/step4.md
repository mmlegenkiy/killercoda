# Завдання 4

Скопіюйте файл script3.sh в файл script4.sh командою cp. Далі модифікуємо файл script4.sh щоб він працював лише для випадку одного вхідного аргументу. Для цього вставте вміст файлу script1.sh до файлу script4.sh: відкрийте файл script4.sh у vim, перейдіть на рядок № 1 та в нормальному режимі введіть команду :r script1.sh (вона повинна з’явитися внизу вікна) та натисніть Enter. Отриманий файл треба відредагувати.

* Спочатку видаліть лишній рядок #!/bin/bash для цього розмістіть курсор на цьому рядку та в нормальному режимі vim виконайте команду dd. 
* Далі видаліть чотири рядки починаючи з for name, для цього розмістіть курсор на даному рядку та виконайте команду 4dd. 
* Далі в рядку if [ $# -lt 1 ] треба замінити літери lt на літери ne. Для цього розмістіть курсор безпосередньо над літерою l та перейдіть в режим заміни (для цього введіть R), після цього, вводячи символи ви рухаєтесь по тексту і кожен символ, який ви вводите замінює відповідний символ. 
* Далі треба змінити надпис в рядку echo Error! Should be ... на echo Error! Should be only one argument! для цього розмістіть курсор на початку слова some та видаліть все до кінця рядка командою d$ , потім для того щоб дописати текст в кінці рядка натисніть a. Після цього ви потрапите в режим вставки і зможете дописати закінчення рядка. Після закінчення вводу натисніть Esc для повернення до нормального режиму та вийдіть із vim. 

Виконайте у терміналі команду chmod u+x script4.sh. Спробуйте виконати новостворений скрипт командою ./script4.sh. Протестуйте отриманий файл з різною кількістю вхідних аргументів, як описано в попередньому пункті. Продемоструйте викладачу.

*Увага: якщо при редагуванні файлу ви зробили щось не так перейдіть до нормального режиму та натисніть u для відміни дії попередньої команди.*
