Для виводу вмісту директорії використовується команда `ls`. Без аргументів вона виводе вміст поточної директорії. Як аргумент вказується шлях до директорії, вміст якої слід вивести. Спробуйте виконати `ls /etc`.
Для створення файлу (або оновлення дати модифікації існуючого) використовується команда `touch`, яка приймає один обов'язковий аргумент - назву файлу, або шлях до нього, якщо файл створюється не в поточній директорії.

Коренева директорія позначається / (слеш). Абсолютний шлях – шлях, який рахується від кореневої директорії. Відносний шлях – шлях, який рахується від поточної директорії. Для вказання шляху також використовуються позначення для поточної директорії . (крапка), батьківська директорія .. (дві крапки) та домашня директорія поточного користувача ~ .
Основні команди для роботи з файлами та директоріями:
* `pwd`	показує  повний шлях до директорії, де знаходиться користувач; 
* `cd` <шлях>	змінює поточний каталог на вказаний. Без параметрів або з параметром ~ змінює поточний каталог на домашній. `cd ..`  перехід до батьківської директорії. `cd -`  перехід до попередньої директорії;  
* `ls` виводе список вмісту поточної директорії; 
* `cp` <шлях1> <шлях2> копіює файл чи  директорію за вказаним шляхом; 
* `mv` <шлях1> <шлях2> перейменовує або переносе файл або директорію за вказаним шляхом; 
* `touch` <ім’я файла> створює файл (або оновлює дату модифікації існуючого файлу);
* `rm` <ім’я файла> використовується для видалення файлів; 
* `mkdir` <ім’я директорії> створює директорію;  
* `rmdir` <ім’я директорії> використовується для видалення пустих директорій.
Перейдіть до домашньої директорії вашого користувача за допомогою команди `cd`.
Подивіться, що є в даній директорії командою `ls`, а також, що є в корені вашого комп’ютеру командою `ls /`.
Спробуйте створити файл командою `touch` <ім’я файла> та директорію командою `mkdir` <ім’я директорії>, подивіться, що тепер є в даній директорії командою `ls`. Видаліть новостворені файл та директорію командами `rm` та `rmdir`, відповідно.

